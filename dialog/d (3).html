<div data-role="page" data-dialog="true" id="dialog_panel3"   data-close-btn="right"  data-theme="b">
  <div data-role="header" data-theme="b">
    <h1></h1>
  </div>
  <div role="main" id="micon" class="ui-content content" style="color:#282828 !important">
    <h1>مزایای لیپوماتیک</h1>
    <p>1- یکنواختی لایه چربی زیر پوست در لیپوماتیک عالی است و هیچگونه بقایای مانده ازچربی که در روشهای دیگر ساکشن بصورت گلوله مانند در زیر پوست لمس می گردد در این روش وجود ندارد.
      
      2- نیاز به بستن گن در این روش برای بیمار دو هفته است که در مقایسه با ساکشن سنتی ( 6 ماه ) و لیزر لیپولیز ( 4-2 ماه ) بسیار کوتاهتر است. در عین حال بستن گن 40-30 روز برای بهتر جمع شدن پوست توصیه می گردد.
      
      3- جمع شدن پوست در این روش نسبت به روشهای دیگر ساکشن بدلیل صدمه کمتر به ترابکولاهای پوستی بمراتب بهتر می باشد.
      
      4- در این روش بیحسی موضعی کافیست و بیمار درد ندارد در حالیکه در روشهای دیگر ساکشن چنانچه با بیحسی موضعی انجام گیرد معمولا بیمار احساس ناراحتی و درد دارد و معمولا نیاز به داروهای آرام کننده و خواب آور و حتی بیهوشی خفیف می باشد.
      
      5- تورم و ترشحات پس از عمل در این روش بسیار کمتر است و ترشح از محل ساکشن نهایتا 36 ساعت طول می کشد در حالیکه در روشهای دیگر ساکشن طولانیتر است.
      
      6- ریسک عفونت در لیپوماتیک بسیار کم می باشد.
      
      7- احتمال آمبولی چربی نسبت به روشهای دیگر ساکشن بسیار کم می باشد و تاکنون گزارش نشده است.
      
      8- لیپوماتیک نیاز به بستری ندارد و بیمار بلافاصله بعد از عمل می تواند بسر کار بازگردد.
      
      9- خستگی و کوفتگی پس از عمل نسبت به روشهای دیگر ساکشن بمراتب کمتر است.
      
      10- گرچه جمع شدن پوست در لیپوماتیک نسبت به روشهای دیگر بسیار بهتر صورت می گیرد ولی در مواردیکه شلی و افتادگی پوست زیاد باشد نیاز به عمل جراحی وجود خواهد داشت. با اینحال عمل جراحی پس از لیپوماتیک نسبت به بیمارانیکه با لیپوماتیک چربیهای آنها تخلیه نشده است،عمل محدودتر با برش کوچکتری خواهد بود و در بسیاری از موارد ابدومینوپلاستی که نیاز به در آوردن ناف وتغییر محل ناف می باشد، پس از عمل لیپوماتیک می توان ناف را در جای خود حفظ کرد و افتادگی پوست زیر شکم را با برش محدودتری برطرف نمود.</p>
    <a href="index.html" data-rel="back" class="ui-btn ui-shadow ui-corner-all ui-btn-a">بازگشت</a> </div>
<style>
[role="dialog"]{
	background-color:rgba(255, 255, 255,0.7) !important;
}
</style>
</div>

